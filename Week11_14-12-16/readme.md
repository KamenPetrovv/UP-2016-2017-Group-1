#Малко рекурсия

###[Задача 1.]()
Рекурсивна функция `long long power(int base, int exponent)`, която връща числото `base`, повдигнато на степен `exponent`.

Заб: Броят умножения, които трябва да изпълни функцията може да е:
* a) от порядъка на exponent, линейна сложност
* б) от порядъка на log2(exponent), логаритмична сложност

Вторият вариант е по-оптимален и е познат като бързо повдигане на степен. Тези оценки на броя операции се наричат сложност на алгоритмите и ще се обсъждат в курсовете след УП.



###[Задача 2.]()
Рекурсивна функция `void squareElements(int a[], int from, int to)`, която повдига на квадрат всички числа в масива `а[]` с индекси в интервала [from, to]. Няма нужда функцията да обработва невалидни аргументи (напр `from > to` или `a[]` да има по-малко от `to` елемента)



###[Задача 3.]()
Рекурсивна функция, която приема един `int` аргумент и проверява дали той е четно число.

Заб: В реалност никой не би писал рекурсивна функция за нещо такова, идеята е просто да свикнете с рекурсивния начин на мислене.



###[Задача 4.](gcd.cpp)
Функция `int gcd(int a, int b)`, която намира най-голeмия общ делител на `a` и `b` по [алгоритъма на евклид](https://en.wikipedia.org/wiki/Euclidean_algorithm)

Може да бъде написана както рекурсивно, така и итеративно



###[Задача 5.](binarySearch.cpp)
Дадена ни е сортирана във възходящ ред поредица от числа (масив). Искаме бързо да можем да отговаряме на въпроси от сорта 'среща ли се числото __x__ в поредицата?'.

* Наивен вариант - обхождаме цялата редица и ако срещнем числото, връщаме `true`, а ако изчерпим масива и числото не е намерено - връщаме `false`

* Бърз вариант - рекурсивният алгоритъм [Bianry search](https://en.wikipedia.org/wiki/Binary_search_algorithm) (Двоично търсене)



###[Задача 6.](mergeSort.cpp)
Рекурсивна функция, която сортира масив от числа.

Този алгоритъм се нарича [Merge sort](https://en.wikipedia.org/wiki/Merge_sort) и е с по-добра сложност от тази на [Bubble sort](https://en.wikipedia.org/wiki/Bubble_sort) и [Selection sort](https://en.wikipedia.org/wiki/Selection_sort), които показахме миналия път.

